---
dg-publish: true
---
*Profesja zaawansowana (Rycerze Graala s. 128)*

Wielkie zamki rycerzy, liczne forty i kasztele, a nawet miasta i mniejsze osady otaczane są fortyfikacjami oraz rozmaitymi systemami umocnień ziemnych i kamiennych. Ich konstruowaniem, naprawą i rozbudową zajmują się wykwalifikowani rzemieślnicy, zwani budowniczymi. Do ich obowiązków należy także projektowanie i budowanie machin oblężniczych, między innymi balist, taranów, wież oraz potężnych trebuszy, dlatego też ci zdolni inżynierowie bywają cennymi towarzyszami w trakcie wypraw wojennych. Większość rycerzy nie zna się na tajnikach inżynierii i mechaniki, więc w tym względzie muszą zdać się na wiedzę i doświadczenie budowniczych. Z tego powodu jest to jedno z ważniejszych stanowisk, jakie może osiągnąć plebejusz. Jedynie najbardziej uzdolnieni i doświadczeni budowniczowie dostępują zaszczytu zwierzchnictwa nad całością umocnień potężnych fortec w stolicach księstw, zaś szczytem marzeń jest możliwość pracy na zamku królewskim w Couronne.

Ze względu na strategiczne znaczenie stanowiska budowniczego dla bezpieczeństwa całego zamku oraz zaufanie wielmoży, niezbędne do skutecznego wypełniania obowiązków, ludzie sprawujący tę funkcję często wykorzystują swoje wpływy do zdobycia i utrzymania wyższej pozycji na dworze władcy.

Z drugiej strony budowniczy jest jedną z pierwszych osób, które warto przeciągnąć na swoją stronę podczas rywalizacji z wrogim rycerzem lub arystokratą. Oczywiście zdarzają się tacy, którzy nie potrafią oprzeć się pokusie złota lub większej władzy.

~={red}**Uwagi:** Tę profesję mogą wykonywać wyłącznie chłopi piastujący opiekę nad fortyfikacjami zamku lub miasta. Kobiety nie mogą zostać budowniczymi (chyba że udają mężczyzn).=~

|  WW   |   US    |   K   |  Odp   |   Zr   |   Int   |   SW   |  Ogd   |
|:-----:|:-------:|:-----:|:------:|:------:|:-------:|:------:|:------:|
|   —   |   +10   |  +10  |  +10   |  +25   |   +20   |  +10   |  +10   |
| **A** | **Żyw** | **S** | **Wt** | **Sz** | **Mag** | **PO** | **PP** |
|   —   |   +4    |   —   |   —    |   —    |    —    |   —    |   —    |

**Umiejętności**: nauka (inżynieria), nauka (strategia/taktyka), plotkowanie, rzemiosło (kamieniarstwo), rzemiosło (stolarstwo), spostrzegawczość, targowanie, wiedza (Bretania), wycena
**Zdolności**: broń specjalna (mechaniczna), szybki refleks
**Wyposażenie:** narzędzia kamieniarza/stolarza

**Profesje wyjściowe:** [[Profesje/Profesje zaawansowane/MAJORDOMUS\|MAJORDOMUS]], [[Profesje/Profesje zaawansowane/SZPIEG\|SZPIEG]], [[Profesje/Profesje zaawansowane/ZBROJNY\|ZBROJNY]]