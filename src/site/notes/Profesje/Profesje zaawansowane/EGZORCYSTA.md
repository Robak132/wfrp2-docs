---
dg-publish: true
---
*Profesja zaawansowana (Dziedzictwo Sigmara s. 144-145)*

Oprócz licznych zagrożeń naturalnych, mieszkańcy Starego Świata muszą liczyć się z niebezpieczeństwem ingerencji bytów spoza świata materialnego. Nadprzyrodzone istoty eteryczne lub demoniczne często próbują przejąć kontrolę nad słabym umysłem człowieka i uzyskać władzę nad jego ciałem. Duchy zmarłych mogą w ten sposób poczuć smak utraconego niegdyś życia, ponownie znaleźć się w pobliżu ukochanej osoby, wywrzeć zemstę na dawnych wrogach lub po prostu zakończyć swe sprawy na ziemskim padole. Znacznie groźniejsze są przypadki opętania demonicznego. Złośliwe i groźne istoty rodem z Domeny Chaosu często bowiem próbują zawładnąć ciałem śmiertelnika, aby wykorzystać go do szerzenia śmierci i zniszczenia. Niektóre byty demoniczne doprowadzają swych nosicieli do obłędu i niekontrolowanych napadów gniewu, które zwykle kończą się śmiercią przypadkowych ofiar lub opętanego nieszczęśnika. Inne działają w bardziej subtelny sposób, nakłaniając przyjaciół i rodzinę opętanego do pomocy w dokonywaniu haniebnych czynów.

Do walki z tymi istotami stają egzorcyści – specjalnie wyszkoleni kapłani, którzy ślubowali ratować dusze i ciała opętanych. Spędzają długie godziny na studiowaniu zakazanych ksiąg, próbując znaleźć tam wskazówki, jak przezwyciężyć wolę złego ducha: Należy wspomnieć, że w swej istocie egzorcyzm jest niczym innym Jak bezpośrednim pojedynkiem silnej woli kapłana i mściwej duszy demona lub upartego ducha zmarłego. Najsilniejszych egzorcystów nieodmiennie cechuje absolutne poświęcenie i żelazna dyscyplina, natomiast słabsi często nie wytrzymują ciągłego narażania umysłu na kontakt z mroczną naturą duchów i popadają w obłęd. Największym zagrożeniem są jednak ci kapłani, którzy zatracili się w swej żądzy zdobywania wiedzy i sięgnęli zbyt głęboko do zakazanych ksiąg. Prędzej czy późnej, wszyscy egzorcyści, którzy odważyli się wykorzystać mroczną sztukę przeciwko demonom, przechodzą na służbę istot, które mieli zwalczać.

|  WW   |   US    |   K   |  Odp   |   Zr   |   Int   |   SW   |  Ogd   |
|:-----:|:-------:|:-----:|:------:|:------:|:-------:|:------:|:------:|
|   —   |    —    |  +10  |  +15   |  +15   |   +20   |  +35   |  +20   |
| **A** | **Żyw** | **S** | **Wt** | **Sz** | **Mag** | **PO** | **PP** |
|  +1   |   +6    |   —   |   —    |   —    |   +2    |   —    |   —    |

**Umiejętności**: dowodzenie, hipnoza, język tajemny (demoniczny), język tajemny (magiczny), nauka (demonologia albo nekromancja), nauka (teologia), splatanie magii, spostrzegawczość, wykrywanie magii, zastraszanie, znajomość języka (dowolny)
**Zdolności**: błyskotliwość albo opanowanie, groźny **albo** szósty zmysł, magia kapłańska (dowolna), magia powszechna (dowolna), magia powszechna (egzorcyzm), odporność psychiczna **albo** odwaga
**Wyposażenie:** szaty kapłańskie, licencja egzorcysty, modlitewnik, symbol religijny

**Profesje wyjściowe:** [[Profesje/Profesje zaawansowane/ŁOWCA CZAROWNIC\|ŁOWCA CZAROWNIC]], [[Profesje/Profesje zaawansowane/UCZONY\|UCZONY]], [[Profesje/Profesje zaawansowane/WYBRANIEC BOŻY\|WYBRANIEC BOŻY]]