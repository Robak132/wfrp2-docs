---
dg-publish: true
---
Rycerz Próby odbywa wędrówkę w poszukiwaniu Graala. Za przykładem Ludwika Pochopnego przemierza ziemie Bretonii, szukając błogosławieństwa Pani Jeziora. Ponieważ bogini ukazywała się swym wyznawcom w różnych miejscach, wyprawa nie ma na celu odszukania świętego jeziora lub gaju, lecz raczej jest próbą wytrwałości i poświęcenia, a jednocześnie okazją do wykazania się honorem, męstwem i przymiotami ducha.

Rycerze Próby dążą zatem do doskonałości w każdym aspekcie bycia rycerzem, gdyż tylko osoba bez skazy na honorze może dostąpić zaszczytu dotknięcia świętego kielicha. Podróżują po bezdrożach, szukając wrogów, którzy samą swą obecnością kalają ziemie pozostające pod pieczą Pani Jeziora. Niekiedy nawet, w pościgu za szczególnie groźnym przeciwnikiem, zapuszczają się w dalekie strony, szukając okazji do zdobycia chwały i wykazania się sprawnością w walce.

Rycerze Próby wyrzekają się używania kopii, gdyż jest to broń symbolizująca wierną służbę, a wyprawa w poszukiwaniu Graala jest pielgrzymką, podczas której nie obowiązują zasady poddaństwa feudalnego.

~={red}**Uwagi:** Tę profesję może wykonywać jedynie bretoński szlachcic płci męskiej. Zarówno kobiety, jak i chłopi mogą podszywać się pod rycerzy, jednak jest to ryzykowne w przypadku odkrycia oszustwa.=~

|  WW   |   US    |   K   |  Odp   |   Zr   |   Int   |   SW   |  Ogd   |
|:-----:|:-------:|:-----:|:------:|:------:|:-------:|:------:|:------:|
|  +35  |    —    |  +20  |  +20   |  +25   |   +10   |  +25   |  +25   |
| **A** | **Żyw** | **S** | **Wt** | **Sz** | **Mag** | **PO** | **PP** |
|  +2   |   +6    |   —   |   —    |   —    |    —    |   —    |   —    |

**Umiejętności**: dowodzenie, jeździectwo, nauka (genealogia/heraldyka), nauka (strategia/taktyka), nauka (teologia), przekonywanie, sekretny język (bitewny), spostrzegawczość, sztuka przetrwania, unik, wiedza (dowolne dwie), znajomość języka (dowolne dwa)
**Zdolności**: bardzo silny, broń specjalna (dwuręczna), cnota rycerskiej wyprawy, krzepki, morderczy atak, niezwykle odporny, obieżyświat, silny cios, szczęście, urodzony wojownik
**Wyposażenie:** ciężki pancerz (zbroja płytowa), tarcza, medalion lub sztandar ozdobiony symbolem lub wizerunkiem Pani Jeziora, rumak z siodłem i uprzężą

**Profesje wyjściowe:** [[Profesje/Profesje zaawansowane/ARYSTOKRATA\|ARYSTOKRATA]], [[Profesje/Profesje zaawansowane/BEZIMIENNY\|BEZIMIENNY]], [[Profesje/Profesje zaawansowane/DWORZANIN\|DWORZANIN]], [[Profesje/Profesje zaawansowane/ODKRYWCA\|ODKRYWCA]], [[Profesje/Profesje zaawansowane/OFICER\|OFICER]], [[Profesje/Profesje zaawansowane/RYCERZ GRAALA\|RYCERZ GRAALA]], [[Profesje/Profesje zaawansowane/URZĘDNIK\|URZĘDNIK]]