---
dg-publish: true
---
*Profesja zaawansowana (Królestwo Magii s. 219)*

Arcymistrzowie run to najpotężniejsi kowale run, darzeni powszechnym szacunkiem.  
Pod względem wiedzy i doświadczenia nie mają sobie równych. Pozycja arcymistrzów run w krasnoludzkiej społeczności niewiele ustępuje królewskiej, a wszystkie klany z szacunkiem odnoszą się do ich wiedzy i wielkiej mocy. Stanowisko arcymistrza run to ukoronowanie całego dorobku życiowego kowala run. Zajmuje je dożywotnio, a po jego śmierci mistrzowie run wybierają spośród swego grona najmądrzejszego i najgodniejszego następcę. To uświęcona tradycją i jedyna droga, by stać się arcymistrzem run. Wielu arcymistrzów do końca swych dni aktywnie uczestniczy w życiu klanu, doradzając królom w najważniejszych sprawach. Niektórzy jednak kontynuują badania w swych samotniach, próbując poznać największe tajemnice mistrzowskich run oraz stworzyć własne magiczne znaki, które na zawsze rozsławią ich imiona.  

~={purple}**Uwaga:** Tę profesję mogą wykonywać wyłącznie krasnoludy.=~

|  WW   |   US    |   K   |  Odp   |   Zr   |   Int   |   SW   |  Ogd   |
|:-----:|:-------:|:-----:|:------:|:------:|:-------:|:------:|:------:|
|  +20  |   +15   |  +20  |  +15   |  +15   |   +30   |  +40   |  +15   |
| **A** | **Żyw** | **S** | **Wt** | **Sz** | **Mag** | **PO** | **PP** |
|  +2   |   +6    |   —   |   —    |   —    |   +4    |   —    |   —    |

**Umiejętności**: czytanie i pisanie, dowodzenie, język tajemny (tajemny krasnoludzki), nauka (dowolne cztery), plotkowanie, przekonywanie, rzemiosło (dowolne dwa), spostrzegawczość, unik, wiedza (dowolne trzy), wycena, wykrywanie trucizn, zastraszanie, znajomość języka (dowolne trzy)
**Zdolności**: broń specjalna (dowolna), morderczy atak **albo** ogłuszanie, runa (dowolne dziesięć), runa mistrzowska (dowolne dwie)
**Wyposażenie:** trzy przedmioty runiczne

**Profesje wyjściowe:** [[Profesje/Profesje zaawansowane/MISTRZ GILDII\|MISTRZ GILDII]], [[Profesje/Profesje zaawansowane/OFICER\|OFICER]]