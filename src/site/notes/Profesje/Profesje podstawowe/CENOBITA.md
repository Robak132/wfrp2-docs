---
dg-publish: true
---
*Profesja podstawowa (Królestwa Renegatów s. 55-56)*

Cenobici żyją w klasztorach, całkowicie przyporządkowani przywódcy duchowemu, zazwyczaj charyzmatycznemu, aczkolwiek równie często obłąkanemu. W wielu przypadkach to jedyni wyznawcy wspólnej wizji „prawdy objawionej”. Każde zgromadzenie kieruje się innymi zasadami i skupia się na innych sprawach. Jedni twierdzą, że poznali sztukę medytacji, która całkowicie uodparnia ich na działanie Chaosu. Drudzy sądzą, że znaleźni sposób na bezpieczne posługiwanie się wszystkimi Wiatrami Magii naraz. Jeszcze inni szczycą się znajomością sztuk walki, znacznie przewyższających znane obecnie techniki. Zazwyczaj jest to błędne rozumowanie, ale i tak każde zgromadzenie uważa, że tylko ono ma rację, a wszyscy członkowie pozostałych grup to zaślepieni głupcy. W każdym klasztorze panuje ścisła dyscyplina, często wiążąca się z karami fizycznymi, które rzekomo mają być częścią drogi do oświecenia. Biorąc pod uwagę, jak wiele osób ucieka z klasztorów, nie jest do końca pewne, czy to dobry sposób na zdobywanie wiedzy.

Zabudowania klasztorów są zazwyczaj ubogie, choć dobrze ufortyfikowane. Do środka prowadzą pojedyncze wrota, reprezentujące jedyną słuszną ścieżkę (i stanowiące łatwy punkt obrony). Ponadto niemal każdy klasztor posiada wieżę symbolizującą wyżyny intelektu, na jakie mogą wspiąć się cenobici, czasem używa się jej również do wypatrywania nieprzyjaciół. Poza tymi cechami charakterystycznymi klasztory mogą się diametralnie od siebie różnić, w zależności od położenia i upodobań członków zgromadzenia. Członkowie tego typu społeczności są zazwyczaj jednej płci. Zazwyczaj są to ludzie, aczkolwiek większość klasztorów nie ma uprzedzeń i przyjęliby elfa bądź krasnoluda. Gdyby udało się zwiększyć nikłe zainteresowanie nieludzi, z pewnością mogłoby to dodać klasztorowi prestiżu i przyciągnąć kolejnych kandydatów. Ludność z okolicznych wiosek czasami zostawia na progach klasztorów niechciane dzieci. Członkowie wspólnoty z radością je przyjmują. Dzieci, które nie uciekną, dołączają do zgromadzenia. Większość jednak ucieka…

|  WW   |   US    |   K   |  Odp   |   Zr   |   Int   |   SW   |  Ogd   |
| :---: | :-----: | :---: | :----: | :----: | :-----: | :----: | :----: |
|  +5   |    —    |  +5   |  +10   |   —    |   +5    |  +10   |   +5   |
| **A** | **Żyw** | **S** | **Wt** | **Sz** | **Mag** | **PO** | **PP** |
|   —   |   +2    |   —   |   —    |   —    |    —    |   —    |   —    |

**Umiejętności**: gadanina, leczenie, nauka (teologia), spostrzegawczość, torturowanie, wiedza (Księstwa Graniczne)
**Zdolności**: odporność na trucizny, odporność psychiczna, odwaga, twardziel
**Wyposażenie:** brudna włosienica i tunika

**Profesje wyjściowe:** [[Profesje/Profesje podstawowe/BANITA\|BANITA]], [[Profesje/Profesje zaawansowane/MISTYK\|MISTYK]], [[Profesje/Profesje podstawowe/SŁUGA\|SŁUGA]], [[Profesje/Profesje podstawowe/WŁÓCZYKIJ\|WŁÓCZYKIJ]]