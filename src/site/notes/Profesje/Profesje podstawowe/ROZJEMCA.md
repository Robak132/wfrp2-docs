---
dg-publish: true
---
*Profesja początkowa (Rycerze Graala s. 126-127)*

Życie chłopów jest wystarczająco ciężkie na co dzień, a nierzadko dochodzi do waśni między sąsiadami albo pomiędzy poszczególnymi osadami. Zwrócenie się do pana z prośbą o rozstrzygnięcie sporu może jedynie pogorszyć sprawę i zakończyć się chłostą, zabraniem zapasów, a nawet śmiercią rzekomego winowajcy lub poszkodowanego. Rolą rozjemcy jest polubowne rozwiązanie konfliktu, zanim stanie się na tyle trudny i głośny, iż przyciągnie uwagę pana i zakończy się jego „sprawiedliwym wyrokiem". Zwykłą praktyką jest spotkanie na neutralnym terenie z rzecznikami obu stron albo rozjemcami z innej wioski. Są to osoby wybrane na przedstawicieli, lecz rzadko dysponujące realną władzą lub posłuchem w wiosce, choć niewątpliwie obdarzone mądrością i zdolnością do osiągania kompromisu. Ich zadaniem jest zatem wymyślenie takiego rozwiązania, które w możliwie najlepszy sposób zadowoli obie strony konfliktu.

Większość rozjemców wybierana jest spośród pasterzy (lub jest to ich codzienne zajęcie), gdyż w razie zainteresowania zarządcy lub miejscowego wielmoży daje im to pretekst do przebywania poza wioską. Ze względu na przyjęte zwyczaje w tradycyjnym społeczeństwie bretońskim, rozjemcy to zwykle mężczyźni, choć zdarzają się także kobiety, zazwyczaj powiązane ze starszyzną wioski lub pełniące ważną funkcję (np. zielarki).

~={purple}**Uwaga:** Tę profesję mogą wykonywać wyłącznie chłopi.=~

| WW  | US  |  K  | Odp | Zr  | Int | SW  | Ogd |
|:---:|:---:|:---:|:---:|:---:|:---:|:---:|:---:|
|  —  |  —  |  —  |  —  |  —  | +10 | +10 | +10 |
|  A  | Żyw |  S  | Wt  | Sz  | Mag | PO  | PP  |
|  —  | +2  |  —  |  —  |  —  |  —  |  —  |  —  |
**Umiejętności**: opieka nad zwierzętami, plotkowanie, przekonywanie, spostrzegawczość, targowanie, wiedza (Bretonia), wycena, zastraszanie
**Zdolności**: charyzmatyczny, obieżyświat, przemawianie, żyłka handlowa
**Wyposażenie:** owieczka **albo** świnia

**Profesje wyjściowe:** [[Profesje/Profesje zaawansowane/DEMAGOG\|DEMAGOG]], [[Profesje/Profesje podstawowe/KANCIARZ\|KANCIARZ]], [[Profesje/Profesje zaawansowane/STARSZY WIOSKOWY\|STARSZY WIOSKOWY]], [[Profesje/Profesje podstawowe/ZAKAPTURZONY\|ZAKAPTURZONY]]