---
{"dg-publish":true,"permalink":"/Profesje/Profesje podstawowe/BŁĘDNY RYCERZ/"}
---

*Profesja podstawowa (Rycerze Graala s. 124-125)*

Rycerze Imperium rozpoczynają zdobywanie bitewnego doświadczenia jako giermkowie starszych rycerzy, często pełniąc niewdzięczną rolę służącego. Ale czego można się spodziewać po narodzie, który wyrzekł się honoru, zaprzedał za złoto swą chwałę, a na wojnie opiera się na sile chłopskich i najemnych regimentów? Gdzie podziały się honor, odwaga i szlachetność?

W Bretonii każdy rycerz od momentu pasowania podąża samodzielnie ku doskonałości w sztuce władania orężem i sprawności bojowej. Niepotrzebne mu wiedza i wskazówki starszych rycerzy, gdyż uczy się z najlepszego możliwego źródła — szukając przygód w walce i na szlaku. Dla wielu młodzieńców to okazja, aby po raz pierwszy samodzielnie o sobie decydować i wykazać się prawdziwym męstwem oraz honorem, a być może także okryć się sławą. Mimo iż z początku ich umiejętności są dość mizerne, nadrabiają animuszem i zdecydowaniem.

Błędni rycerze podróżują po całym kraju, często samotnie lub w niezbyt licznym gronie sobie podobnych śmiałków, szukając potworów, zbójów, honorowych pojedynków i wszelkich innych okazji do zdobycia doświadczenia, a także udowodnienia, iż są godni rycerskiego pasa i ostróg. Wielu decyduje się na bardziej niebezpieczne wyprawy poza granice kraju, dlatego też (ku utrapieniu miejscowej ludności) błędnych rycerzy z Bretanii można spotkać niemal we wszystkich zakątkach Starego Świata.

~={red}**Uwaga:** Tę profesję może wykonywać jedynie bretoński szlachcic płci męskiej. Zarówno kobiety, jak i chłopi mogą podszywać się pod rycerzy, jednak jest to ryzykowne w przypadku odkrycia oszustwa.=~

| WW  | US  | K   | Odp | Zr  | Int | SW  | Ogd |
| --- | --- | --- | --- | --- | --- | --- | --- |
| +15 | —   | +5  | +5  | +5  | —   | +5  | +5  |
| A   | Żyw | S   | Wt  | Sz  | Mag | PO  | PP  |
| +1  | +2  | —   | —   | —   | —   | —   | —   |

**Umiejętności**: jeździectwo, nauka (genealogia/heraldyka), opieka nad zwierzętami, sztuka przetrwania, tresura, unik, wiedza (dowolna), znajomość języka (dowolny)
**Zdolności**: broń specjalna (kawaleryjska), cnota rycerskości, etykieta, obieżyświat, silny cios
**Wyposażenie:** średni pancerz (kaftan kolczy, czepiec kolczy, skórzana kurta, hełm), kopia, tarcza, lekki koń bojowy z siodłem i uprzężą

**Profesje wyjściowe:** [[Profesje/Profesje zaawansowane/RYCERZ KRÓLESTWA\|RYCERZ KRÓLESTWA]], [[Profesje/Profesje podstawowe/ZAKAPTURZONY\|ZAKAPTURZONY]]